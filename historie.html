<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="viewport" content="width=device-width, viewport-fit=cover">
    <meta name="description" content="Ukazuji zajimavosti z polskeho Krakova a okoli">
    <meta name="keywords" content="Krakov, Polsko, zajimavosti, historie">
    <meta name="author" content="Michael Fendrich">
    <link href="style.css" rel="stylesheet" type="text/css">
    <link rel="icon" href="https://images.emojiterra.com/google/noto-emoji/unicode-15/color/svg/1f409.svg">
    <title>Krakov Guide</title>
</head>
<body>
    <header>
        <div class="name">Krakov Guide</div>
        <ul class="options">
            <li><a href=index.html>O MNĚ</a></li>
            <li><a href="historie.html">HISTORIE MĚSTA</a></li>
            <li><a href=zajimavosti.html>ZAJÍMAVOSTI</a></li>
        </ul>
    </header>
    <article>
        <img src="images/zmensene/rynek.jpg" alt="Krakowski rynek" class="right_float bigger_float">
        <h1 class="title_section">HISTORIE MĚSTA</h1>
        <p>
            Počátky města Krakova jsou spjaty s českým knížectvím. Popravdě o této historii toho příliš nevíme, snad jen to, že právě
            tehdy se v Krakově začalo pěstovat víno a vznikly zde první vinice. Když první polský kníže Měšek I. přijal křesťanství od Čechů
            v roce 966, hlavním městem Polska bylo Hnězdno. Krakov a jeho okolí připojil k Polsku až jeho syn Boleslav I. Chrabrý, nicméně
            i nadále zůstávalo Hnězdno hlavním sídlem státu. 
        </p>
        <p>
            Důvodem proč se hlavní město přestěhovalo do Krakova byl tak trochu český kníže Břetislav. Po smrti polského krále Boleslava
            se Břetislav rozhodl vyplenit Hnězdno a hlavně získat pozůstatky svatého Vojtěcha. Totiž po smrti
            Vojtěcha jeho mrtvé tělo odkoupil od Prusů Boleslav a pochoval ho v hlavní městě polského království. Díky tomu bylo v roce 1000 Hnězdenské
            biskupství povýšeno na arcibiskupství a polská církev získala samostatnost. Toho chtěl docílit i Břetislav. Proto vyplenil Hnězdno
            a následně převezl svatého Vojtěcha do Prahy a pochoval ho v katedrále svatého Víta. To se ale nepovedlo, papež odmítl povýšit
            Prahu a ta si musela počkat na církevní nezávislost až do roku 1344.
        </p>
        <p>
            Hlavní město Polska však bylo v troskách, a proto se polský vládce Kazimír I. Obnovitel rozhodl v roce 1039 přenést hlavní město právě do Krakova,
            jelikož si chtěl posílit moc nad tímto uzemím a město bylo velmi dobře rozvinuté.
            Nicméně teprve až 20. ledna 1320 se v historii města stala událost, která napořád změnila historii. Právě tehdy byl poprvé
            na Wawelu korunován polský král Vladislav Lokýtek a Krakov se tak stal korunovačním městem polských králů. Lokýtek
            byl také jakožto první polský vládce pochován na Wawelu.
        </p>
        <img src="images/received_3661822307371361.jpeg" alt="Wawel" class="left_float bigger_float">
        <p>
            Jeho syn Kazimír III. Veliký se velmi zapsal do historie státu, jelikož zdědil dřevěný a zanechal zděný. Kazimír
            budoval moderní stát, založil ve městě první polskou univerzitu (Jagellonská univerzita) a zakládal nová města. Právě tehdy 
            byla u Krakova založena dvě nová města. Kleparz a město,
            které pojmenoval po sobě – Kazimierz. Kazimír také pozval do Polska Židy z celé Evropy, odkud prchali kvůli pogromům.
            Židé se ve velkém počtu začali usazovat na Kazimierzu, a tak navždy změnili město. Na Kazimierzu vznikla židovská čtvrť,
            která následně získala "Privilegium de non tolerandis christianis". Toto privilegium znamenalo, že křesťané v této čtvrti
            nesměli žít, pracovat a nic vlastnit, takže židovská komunita se tu po staletí rozvíjela nerušeně. Najdeme tu spousta synagog,
            na ulici Szerokiej mikve, můžete tu sníst košer jídlo a komu by to snad bylo málo, tak si tu může nechat udělat tradiční
            obřízku.
        </p>
        <p>
            Jenomže později moc krále začala upadat a naopak ve státě získávala větší moc šlechta.
            Polsko se nasledně transformovalo v Rzeczpospolitu a polská šlechta získala veškerou moc ve státě. 
            Poloha Krakova začala překážet.
            Polsko byl obrovský stát sahající od Baltského moře až do Černého moře a sejm složený ze šlechty držel zákonodárnou moc
            a šlechtici na sejm museli dojíždět z celé země. Krakov se nacházel na úplné zeměpisné periferii této ohromné země. V roce 1596
            král Zikmund III. Vaza rozhodl o přenesení hlavního města trochu blíže do centra země – do Varšavy. Krakov si však nadále uchovával význam.
            Stále se jednalo o korunovační město a nekropoli vládců země.
        </p>
        <img src="images/20230729_120615.jpg" alt="Mickiewicz" class="right_float bigger_float">
        <p>
            Po trojím dělení Polska a po napoleonských válkách se z Krakova stal městský stát jako "Svobodné, nezávislé a striktně
            neutrální město Krakov s okresem". Jakožto jediné polské nezávislé území se Krakov stal kulturním a politickým centrem Poláků. 
            Ačkoliv bylo město v roce 1946 anektováno Habsburskou monarchií a jeho autonomie byla značně omezena, tak se stále jednalo
            o nejsvobodnější polské země, jelikož polské části pod Pruskem a Ruskem na tom byly nesrovnatelně hůře. To potvrzuje i fakt,
            že ve městě na konci 19. století bylo založeno Národní muzeum. Po získání nezávislosti Polska po první světové válce
            se tento význam ještě umocnil, jelikož byl Krakov považován jako tradiční polské město.
        </p>
        <p>
            Kupodivu nacisté považovali Krakov jako tradiční německé město, a tak po obsazení Polska německou armádou se Krakov stal
            sídlem Generálního gouvernementu, a tedy i rezidencí Hanse Franka, který úřadoval přímo ze sídla polských králů na Wawelu.
            Město bylo přejmenováno na Krakau, Wawel na Krakauer Burg a rynek na Adolf Hitler Platz. 
            Nacistická okupace město silně poničila a to hlavně
            židovskou stránku města. Ze 68tisícové městské židovské populace se konce války dožila jen necelá tisícovka lidí. Nejdříve Židé byli
            donuceni opustit tradiční Kazimierz a byly nahnáni do nově vytvořeného ghetta na Podgórzu. Po dvou letech bylo ghetto
            zlikvidováno a jeho obyvatelé byli přestěhování do koncentračního tábora v Płaszowie. Nicméně mnoho Židů z Polska se podařilo také 
            v Krakově zachránit a to převážně díky Oskaru Schindlerovi.
        </p>
        <p>
            Do dnešních dní stále Krakov platí za významnou kulturní metropoli země. Díky této bohaté historii se tu nachází spousta
            památek, zajímavých míst a také je město spjato z mnoha zmámými lidmi. Jsou zde pohřbeni dva nositelé Nobelovi ceny 
            za literaturu – Czesław Miłosz a Wisława Szymborská.
            Narodil se zde izraelský Walt Disney Joseph Bau a v krakovském ghettu bydlel oskarový režisér Roman Polański a v roce 1993
            zde natáčel Steven Spielberg jeden ze svých nejznámějších oskarových snímků Schindlerův seznam.
        </p>
    </article>
    <footer>
        <div>Michael Fendrich</div>
        <div class="small">Krakov Guide</div>
    </footer>
</body>
</html>